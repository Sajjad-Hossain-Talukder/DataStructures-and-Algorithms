### ডাইনামিক প্রোগ্রামিং - ৪ (লংগেস্ট কমন সাবসিকোয়েন্স)


এই প্রবলেমে তোমাকে দুটি স্ট্রিং দেয়া থাকবে S এবং W । তোমাকে তাদের মধ‍্যে লংগেস্ট কমন সাবসিকোয়েন্স এর দৈর্ঘ‍্য বের করতে হবে। সাবসিকোয়েন্সের সংজ্ঞাটা মনে করিয়ে দেই, **একটা স্ট্রিং থেকে কিছু ক‍্যারেক্টার মুছে দিলে যা বাকি থাকে সেটাই স্ট্রিংটা সাবসিকোয়েন্স। 
একটা স্ট্রিং এর 2^n টা সাবসিকোয়েন্স থাকতে পারে।** নিচের ছবিতে দুটি স্ট্রিং এবং তাদের লংগেস্ট কমন সাবসিকোয়েন্স দেখানো হয়েছে।

![image](https://user-images.githubusercontent.com/63524824/126533140-1c31653b-6d80-4c04-afbb-33d2eae01b3d.png)
                                               


LCS এর দৈর্ঘ‍‍্য এক্ষেত্রে 3 ।

আমাদের প্রবলেমটা হলো S এবং W এর LCS বের করতে হবে।

আমরা S এর ইনডেক্সগুলো হলো i এবং W এর ইনডেক্স j দিয়ে প্রকাশ করবো। এখন নিচ এখন আমরা এভাবে চিন্তা করতে পারি, শুরুতে আমরা দুটি স্ট্রিং এরই প্রথম ইনডেক্স i = 0  এবং j = 0 তে আছি এবং আমাদেরকে 
LCS(0,0) বের করতে হবে। এখন আমরা যদি যেকোনো (i,j)  এর জন‍্য LCS(i,j) বের করতে পারি তাহলেই কিন্তু আমাদের কাজ হয়ে যায়। 

**LCS(i,j)  বলতে বুঝাচ্ছে i এবং j তম ইনডেক্স থেকে শুরু হওয়া S এবং W এর সাফিক্সের LCS।** যেমন :

LCS(1,2) হলো “ELLOM” এবং “RLL” এর LCS।


এখন আমরা যখন (i,j) তে আছি তখন 3টি ঘটনা ঘটতে পারে:

- **S[i] == W[j]** , সেক্ষেত্রে ওই ক‍্যারেক্টারটাকে LCS এর অংশ ধরে নিয়ে আমরা বাকি সাফিক্সটুকুর LCS বের করতে পারি। তারমানে এখন আমাদের LCS(i+1,j+1) প্রবলেমটা সলভ করতে হবে, এখানে অনুমান করার কোনো ব‍্যাপার নেই।

![image](https://user-images.githubusercontent.com/63524824/126534186-42bfce41-4860-4734-99e8-915ba48616db.png)

- **S[i] != W[j]** , যেহেতু ক‍্যারেক্টার দুটি মিলছে না, অন্তত একটা ক‍্যারেক্টার আমাদের ফেলে দিতে হবে। এখন আমাদের হাতে দুটি চয়েজ, iতম ইনডেক্সটা ফেলে দিয়ে LCS(i+1,j) ক‍্যালকুলেট করা, অথবা  j তম ইনডেক্সটাকে ফেলে দিয়ে LCS(i,j+1)  ক‍্যালকুলেট করা। বুঝতেই পারছো আমরা দুটি পথে গিয়ে ম‍্যাক্সটাকে বেছে নিবো।

![image](https://user-images.githubusercontent.com/63524824/126534438-709085c0-5256-40b3-af64-bdc6d00eabdc.png)

- **i == n or j == m** হয়ে যাওয়া মানে কোন একটা স্ট্রিং এর শেষ মাথায় চলে গেছি, সেক্ষেত্রে 0 রিটার্ন করতে হবে।

আমরা আমাদের রিকার্সিভ ফর্মুলা তাহলে পেয়ে গিয়েছি:

![image](https://user-images.githubusercontent.com/63524824/126534603-3d25bb91-bca9-4194-9892-813d02cd94d6.png)

#### Code : 

```

```

