### লংগেস্ট ইনক্রিজিং সাবসিকোয়েন্স

ধরা যাক আমাদের নিচের ছবির মতো একটা অ‍্যারে আছে যার নাম A 

![image](https://user-images.githubusercontent.com/63524824/126882050-410c4793-e2db-4b21-9f11-4a9d3c1abf78.png)

একটা অ‍্যারের সাবসিকোয়েন্স বলতে বুঝায় অ‍্যারে থেকে কিছু এলিমেন্ট মুছে দিলে বাকি যে সিকোয়েন্সটা থাকে সেটা। এলিমেন্টগুলোর অর্ডারিং পরিবর্তন করা যাবে না। n  সাইজের একটা অ‍্যারের  2^n টি সাবসিকোয়েন্স থাকতে পারে (প্রতিটা এলিমেন্টের জন‍্য 
2টি চয়েস, রেখে দেয়া বা মুছে দেয়া)। ইনক্রিসিং সাবসিকোয়েন্স হলো এমন একটা সাবসিকোয়েন্স যার প্রতিটি পজিশনের ভ‍্যালু আগের পজিশনের ভ‍্যালুর থেকে বড়।


উপরের উদাহরণে [0,9]  , [5,9]  , [0,2,7]  , [0,2,3,4] কিছু ইনক্রিসিং সাবসিকোয়েন্স। সবথেকে লম্বা ইনক্রিসিং সাবসিকোয়েন্স বা LIS হলো [0,2,3,4]। 

প্রথমে আমরা চেষ্টা করবো LIS এর দৈর্ঘ‍্য বের করতে, এরপরে মূল সাবসিকোয়েন্সটাও ট্র‍্যাক করা শিখবো।
